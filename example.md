## Фонди
Гроші, що проходять через або керуються організацією, відносяться до наступних категорій:

- Постійні витрати - регулярні щомісячні фінансові зобов'язання щодо витрат, такі як професійні послуги та інструменти, що використовуються організацією.
- Резервний фонд - кошти які можуть бути витрачені лише за виняткових обставин; орієнтовно його розмір складає 3 місяці постійних витрат.
- Фонд ініціатив - через цей фонд відбувається статутна діяльність організації; до нього варто спрямовувати не менше половини внесків.
- Звичайні резерви - будь-які кошти, що не входять безпосередньо до Фонду ініціатив або Резервного фонду, та не зарезервовані на інші проекти.

Детальніше про правила формування фондів на сторінці [Спільнокошт](http://tpd.withdraft.com/pages/1166629).

## Алгоритм
Описати алгоритм роботи можна на прикладі організації, яка поставила собі за мету забезпечення впливу через підтримку точкових ініціатив. Набір сервісів для реалізації цього завдання складається з засобів комунікації, проектної роботи та картування:

- форум Discourse - 1200 $/рік
- сервіс веб-конференцій Zoom - 180 $/рік
- дошки для ініціатив Trello - 60 $/рік
- чат для ініціатив Slack - безкоштовно
- картування Kumu - безкоштовно

Для забезпечення діяльності такої організації потрібні:

- сервіс для прийняття рішень Loomio - 290 $/рік
- сервіс управління бюджетами проектів Cobudget - безкоштовно
- сервіс для автоматизації процесів Zapier - 240 $/рік

Загалом Постійні витрати 1970 $, або 52 тис грн на рік. Відповідно Резервний фонд, який забезпечує діяльність організації за непередбачувальних обставин, - 13 тис грн. Разом - 65 тис грн, і це половина бюджету організації. 

Друга половина від членських внесків фіксується на особистих рахунках членів організації в [Cobudget](https://cobudget.co/). Щоквартально організація проводить відбір проектів для фінансування на 16 тис грн. Це можуть бути як проекти з удосконалення діючих сервісів, так і будь які інші ініціативи, спрямовані на реалізацію мети організації - взаємодію підприємницької спільноти. 

Будь-хто може звернутись до члена організації з ідеєю, що потребує фінансування. Учасник оцінює ініціативу та пропонує її товариству до співфінансування. Обговорення проекту відбувається публічно на дошці для ініціатив. В Cobudget члени організації вказують які саме проекти та в якому обсязі вони готові підтримати з тих коштів, що є на їх особистих рахунках. Ініціатива підтримується у разі якщо вона назбирала необхідне фінансування в Cobudget або ззовні. Окремо вирішується питання, хто з членів організації має відповідну кваліфікацію, аби супроводжувати та приймати результати проекту.

Для початку діяльності організації потрібно 11 учасників з щорічним внеском у 12 тис грн.
