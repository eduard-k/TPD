Гроші, що проходять через або керуються організацією, відносяться до наступних категорій:

- Постійні витрати
- Резервний фонд
- Фонд ініціатив
- Звичайні резерви

**Постійні витрати**
Регулярні щомісячні фінансові зобов'язання щодо витрат, таких як необхідні професійні послуги та інструменти, що використовуються організацією. Перелік постійних витрат затверджується членами організації. 

Голова має право коригувати постійні витрати на 10% протягом 6-місячного періоду без отримання дозволу від організації. Голова зобов’язаний регулярно переглядати постійні витрати з метою їх мінімізації.

**Резервний фонд**
Ці кошти можуть бути витрачені лише за виняткових обставин та за рішенням Ради. Сума Резервного фонду визначається Радою. Орієнтовно вона складає 3 місяці постійних витрат.

**Фонд ініціатив**
Члени організації фінансують окремі ініціативи через спільне фінансування. До Фонду ініціатив варто спрямовувати не менше половини внесків. З другої половини фінансуються Постійні витрати та Резервний фонд.

Та частина внесків, яка призначена на фінансування ініціатив, резервується на особистому рахунку кожного члена організації у Фонді ініціатив. Будь-хто може звернутись до члена організації з ідеєю що потребує фінансування. Член організації оцінює ініціативу та пропонує її товариству до співфінансування. Ініціатива підтримується у разі якщо вона назбирала необхідні кошти. Окремо вирішується питання, хто з членів організації має відповідну кваліфікацію, аби супроводжувати та приймати результати проекту.

Прийняття рішень щодо ініціатив окремими особами спрощує досягнення згоди. Спільне фінансування ініціатив за цією схемою може здійснюватись за допомогою веб-сервісу [Cobudget](http://cobudget.co/). 

**Звичайний резерв**
Будь-які кошти, що не входять безпосередньо до Фонду ініціатив або Резервного фонду, та не зарезервовані на інші проекти, є Звичайними резервами. Ці кошти використовуються для поповнення Резервного фонду, фінансування спільних ініціатив організації та великих проектів.

Член організації може запропонувати витратити Звичайні резерви з певною метою. Рішення щодо Звичайних резервів приймається всіма членами організації.


> Щоб додати коментар перейдіть за [посиланням](https://drive.google.com/file/d/151Fw8yNkpEeuaPa5S5I1cDx9BrJ8aSts/view?usp=sharing).
<!--stackedit_data:
eyJoaXN0b3J5IjpbNjczMTkyNjNdfQ==
-->
<!--stackedit_data:
eyJoaXN0b3J5IjpbMjA5MTU0OTk4OV19
-->